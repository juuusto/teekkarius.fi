{
  "yearClock": "Teekkarius 150 vuosikello",
  "title": "Teekkarius 150 - Events",
  "eventPage": "Tapahtumasivulle",
  "heading": "Tapahtumat",
  "community": "Yhdistykset",
  "all": "Kaikki",
  "add-event": "Jos haluat oman yhdistyksesi tapahtuman osaksi tätä sivua, lue ohjeet ja täytä lomake",
  "add-event-link": "tästä",
  "MoT-title": "T150 - Tekniikan Taikaa",
  "MoT-heading": "Tekniikan Taikaa",
  "MoT-body": "Tekniikan taikaa on Teekkarius 150 -juhlavuoden kunniaksi järjestettävä kolmipäiväinen interaktiivinen näyttely Dipolissa, Espoon Otaniemessä. Tapahtuma juhlistaa tekniikkaa, sen opetusta, kehitystä, sekä tietysti tekniikan opiskelijoita eli teekkareita!\n Kolmiosainen näyttely on tehty yhteistyössä yliopiston, opiskelijoiden sekä eri toimijoiden, kuten Opiskelijakulttuurimuseon kanssa. Pääset tutustumaan teekkareiden ja tekniikan kehityksen historiaan, tekniikan opiskeluun ja tutkimukseen sekä tekniikan opiskelijoiden saavutuksiin ja heidän kehittämiinsä teknisiin laitteisiin, projekteihin ja ohjelmiin.\nNäyttely on maanantaista keskiviikkoon 28.-30.3. ja se on auki maanantaina ja tiistaina kello 12-17 ja keskiviikkona kello 15-22. Tapahtuma on suunnattu niin nykyisille kuin entisillekin opiskelijoille sekä kaikille muille tekniikasta ja teekkariudesta kiinnostuneille! Näyttelyyn on vapaa pääsy.",
  "MoT-monday": "Maanantai 12-17",
  "MoT-tuesday": "Tiistai 12-17",
  "MoT-wednesday": "Keskiviikko 15-22",
  "MoT-entry": "Vapaa sisäänpääsy",
  "paljukatsomo-title": "T150 - Paljukatsomo",
  "paljukatsomo-heading": "Paljukatsomo",
  "paljukatsomo-body": "Mikä olisikaan parempaa kuin Jääkiekon MM-kisojen seuraaminen hyvässä seurassa? No niiden katsominen tietysti suoraan paljuista! Teekkarius 150 -tapahtumatoimikunta kutsuu kaikki vesipedot, jääkiekon ystävät ja muut hyvästä tunnelmasta nauttivat 26.5. Alvarille suureen paljukatsomoon seuraamaan MM-kisojen puolivälieräotteluita! \nTapahtumaan on mahdollista vuokrata palju oman kaveriporukan käyttöön. Vuokrattavia paljuja on yhteensä 10 kappaletta ja niihin mahtuu jokaiseen kerrallaan noin 8 henkilöä. Yksityiselle ryhmälle paljun varaus maksaa 60 euroa, mutta paikalla on myös kaksi yleisesti ilmaiskäytössä olevaa paljua. Paljujen lisäksi paikalla on myös ilmaisia pöytäpaikkoja noin 90 henkilölle. Myös omien paljujen/pöytien ja vilttien tuonti paikalle on sallittu omalla vastuulla.\nIlmoittautuminen paljujen vuokraukseen tapahtuu 10.5. klo 12-16, jonka aikana ilmoittautuneista arvotaan onnekkaat vuokraajat.\nPäivän ottelut pelataan klo 16.20 ja 20.20. Suomen ollessa jatkossa katsotaan tietysti Suomen peli, mutta toisesta katsottavasta otteluparista äänestetään osallistujien kanssa.\nPS. Jos jotain suurta ja kauheeta tapahtuisi ja Suomi ei pelaisi ollenkaan puolivälierissä, tapahtuma muutetaan elokuvakatsomoksi.",
  "paljukatsomo-what": "Mitä? Paljukatsomo",
  "paljukatsomo-where": "Missä? Alvarinaukiolla",
  "paljukatsomo-when": "Milloin? 26.5. klo 16 ->",
  "paljukatsomo-why": "Miksi? Kaverit, palju ja jääkiekko",
  "tpj-title": "Teekkariperinnejuhla",
  "tpj-info": "Infoa",
  "tpj-body": "Ilmoittautuminen 150. Teekkariperinnejuhlaan on auki kutsuvieraille 1.-15.6. ja opiskelijoille ja alumneille 22.6-31.7. Ilmoittautuminen tapahtuu kide.appissa, jota varten tarvitset oman tilin, jotta pystyt ostamaan sieltä tuotteita. Tili kannattaa luoda ennen ilmoittautumisen aukeamista ja apua tähän saat seuraavasta osoitteesta:",
  "tpj-body-2": "Kide.app toimii sekä verkkosivuilla sekä sovelluksena kännykässä. \nIlmoittautuessa valitset lipun 5:stä eri hintavaihtoehdosta: opiskelijahintainen lippu (100 €), alumnihintainen lippu (150 €) tai kolme eri kannatushintaista lippua (150 €, 200 € ja 300 €). Kun olet valinnut lipun, sinulle aukeaa näkymä ilmoittautumistietojen täyttämiseen ja järjestelmä varaa sinulle lipun 25 minuutin ajaksi, jonka aikana voit rauhassa täyttää tietosi. \nIlmoittautumisen yhteydessä sinulla on myös tilaisuus ostaa lippu mahdolliselle avecillesi. Tämä vaihtoehto aukeaa kun lisäät valitsemasi lipun ostoskoriisi ja siitä avautuu lomake esille. Yhtenä valintana on avecin lipun osto (huomaathan että sinun tulee valita avecillesi myös oma lippuhinta, eli avec lippu ei ole automaattisesti sama, kuin oma lippusi). Tämän jälkeen sinulla on mahdollisuus täyttää avecin ilmoittautumistiedot. Kun klikkaat lipun ostoskoriin, se ei automaattisesti varaa kahta lippua, vaan sinun tulee erikseen klikata avec lippu mukaan lomakkeesta, jotta järjestelmä varaa myös avecillesi lipun. \n Huomaa, että jos valitset avec -vaihtoehdon sinun tulee maksaa molemmat liput samalla, sekä täyttää molemmat ilmoittautumistiedot ennen ostoa. Järjestelmä varaa automaattisesti ensimmäisen lipun, kun olet klikannut sen ostoskoriisi ja pitää sitä varattuna 25 minuutin ajan, jonka aikana voit rauhassa täyttää ilmoittautumistiedot. Järjestelmä varaa avec lipun vasta kun olet täyttänyt avecin ilmoittautumistiedot ja painanut 'jatka' painiketta, päästen takaisin omien ilmoittautumistietojesi täyttämiseen. \nLippua ostaessasi et siis automaattisesti osta myös mahdolliselle avecillesi lippua, vaan se täytyy erikseen klikata. Jos et halua avec-lippua, jätä vain kohta tyhjäksi. \nIlmoittautumisen yhteydessä kysytään myös ensisijaista ja toissijaista pöytäseuruetoivetta. Suosittelemme miettimään näitä etukäteen ja esimerkiksi keksimään omalle pöytäseurueellenne jonkun nimen tai yhteisen merkintätavan, jonka kaikki laittavat pöytäseuruetoiveisiin. Näin pystymme helpommin plaseeraamaan teidät yhteen. Ilmoittautumistietoja voi muokata kide.appissa 7.8. asti ja tämän jälkeen ilmoittautuminen on sitova ja lippua ei voi enää peruuttaa eikä rahanpalautus ole mahdollista. \nTapahtumassa on myös käytössä Aalto-yliopiston ylioppilaskunnan Code of Conduct, joka jokaisen osallistujan tulee hyväksyä lipun ostaakseen. Tämän avulla haluamme varmistaa että tapahtuma on jokaiselle osallistujalle turvallinen ja mielekäs tapahtuma. Emme hyväksy minkäänlaista kiusaamista tai syrjintää tapahtumassa. Lisätietoa ylioppilaskunnan Code of Conductista voit löytää osoitteesta:",
  "tpj-body-ending": "Erityiskiitokset 150. Teekkariperinnejuhlan pääsponsorille, Rambolille! \nTervetuloa 150. Teekkariperinnejuhlaan! Lisää kysymyksiä voi laittaa teekkarius150@ayy.fi tai milja.koskela@ayy.fi",
  "tpv-title": "Teekkariperinneviikot",
  "tpj-ukk": "Olemme keränneet tälle sivulle vastauksia usein kysyttyihin kysymyksiin! Päivitämme sivua syksyn mittaan ja jos et löytänyt vastausta kysymykseesi täältä, ota yhteyttä teekkarius150@ayy.fi\n### Ilmoittautuminen TPJ 150:een\nIlmoittautuminen  150. Teekkariperinnejuhlaan aukesi kutsuvieraille 1.6. ja jäsenistölle ja yleisölle 22.6. Liput menivät minuuteissa ja tapahtuma on loppuunmyyty. Tapahtumalle tehtiin myös varasijajonotus, jonka ilmoittautuminen meni kiinni 31.7. Peruutetuista lipuista ilmoitetaan varasijoilla oleville henkilökohtaisesti ilmoittautumisjärjestyksessä. Mahdollisuus muokata ilmoittautumistietoja meni kiinni 7.8., sillä aloitamme istumajärjestyksen työstämisen. Lippuja ei siis ole tällä hetkellä juhlaan enää myynnissä. \n### Tietojen muokkaaminen\nIlmoittautumistietoja pystyi muokkaamaan 7.8. asti kide.appissa, eli ilmoittautumistietoja ei pysty enää itse muokkaamaan. Jos tulee jokin hyvin pakottava tarve, ota yhteyttä teekkarius150@ayy.fi ja katsomme mitä voimme tehdä. Erilaisia grafiikoita ja työstöjä ilmoittautumisille tullaan tekemään syksyn mittaan hyvin paljon, joten emme pysty lupaamaan että mahdollisia muokkauksia pystyy enää tekemään. \n### Olen estynyt juhlaan ja haluan antaa lipun kaverilleni\nLippuja ei valitettavasti pysty antamaan eteenpäin kide.app sovelluksessa (pyrimme tällä minimoimaan trokausyritykset). Korvaaja voi kuitenkin osallistua juhlaan sinun nimelläsi, eikä hänellä tarvitse olla lippua omassa kide.app lompakossa, emme kysy illalliskorttilippuja ovella. Huomaattehan, että ilmoittautumistietoja ei pysty enää muokkaamaan, sillä tiedot näistä ovat menneet jo eteenpäin yhteistyökumppaneille. Eli lipun tiedot, kuten plassitoive ja ruokavalinnat pysyvät samoina.\n### Mistä löydän lippuni kide.appissa?\nLipun löytää kide.appista kirjautumalla sivustoon sisään ja painamalla oikeaa yläkulmaa josta saat valikon auki. Valikosta löydät “Lompakko” -kohdan, jonka avaamalla saat omat lippusi näkyviin. \n### Pukeutuminen\nJuhlan pukukoodi on iltapuku akateemisin kunniamerkein. Tämä tarkoittaa siis sitä, että etiketin mukaan yleisesti vaihtoehtona on joko kokopitkä juhlapuku tai frakki. Kuitenkin, suurempi etikettivirhe on huomauttaa toista juhlijaa vääränlaisesta asusta, jos asu on kuitenkin juhlava. Eli vaikka et omistaisi frakkia tai kokopitkää juhlapukua, ei tämä ole este juhliin. Huolehdithan kuitenkin siitä, että asu vastaa mahdollisuuksien mukaan mahdollisimman hyvin pukukoodia; juhlaan ei voi tulla missä vain asussa. \n### Saapuminen pääjuhlaan\nPääjuhla järjestetään Helsingin jäähallissa osoitteessa Nordenskiöldinkatu 11-13. Ilmoitamme sähköpostilla kuljetuksista pääjuhlaan, mistä ne lähtevät ja millä aikataululla. Laitamme myös tälle sivustolle myöhemmin erikseen tietoa mistä ovesta juhlaan pääsee kulkemaan, mistä löytää narikan sekä informaatiota muusta mahdollisesta tarpeellisesta. \n### Jatkot\nJatkot järjestetään Dipolissa osoitteessa Otakaari 24. Jatkorannekkeen saat pääjuhlasta omalta paikaltasi. Jatkoille on tulossa myöhemmin syksyllä (syys-lokakuussa) vielä erikseen lippuja myyntiin, jos haluat osallistua jatkoille. Ilmoitamme erikseen lippujen myynnin aikataulusta. \n### Sillis\nSeuraavan aamun sillis eli silliaamiainen järjestetään 20.11. Kattilahallissa. Sillis alkaa klo 12 ja tarjolla on erilaista aktiviteettia, tarjoiluja ja esityksiä. Silliksen liput myytiin loppuun varsinaisen ilmoittautumisen yhteydessä. Sillisrannekkeen saat samalla tavalla pääjuhlasta omalta paikaltasi, kuin jatkorannekkeen. \n### Kuljetukset\nIlmoitamme kuljetusaikatauluista kaikille juhlavieraille erikseen sähköpostilla, joten muistathan aina tarkistaa myös sähköpostisi tasaisin väliajoin. Kuljetuksia pyritään järjestämään kaikille juhlavieraille niin jatkoille kuin silliksellekin. Huomaathan kuitenkin, että valtavan juhlavierasmäärän takia kuljetukset saattavat venyä. \n### Aikataulu\nJuhlan aikataulusta ilmoitetaan kaikille vieraille sähköpostilla erikseen, sekä päivitämme aikataulun myös nettisivuille. Suosittelemme juhlijoita varaamaan lauantaipäivän ja -illan juhlaa varten, sekä jos olet ostanut sillislipun, niin suosittelemme varaamaan tätä varten myös sunnuntaipäivän. Mahdollisia kampaamokäyntejä ja muita aikataulullisia menoja kannattaa ajottaa aamupäivään. \n### Teekkarilakki\nHuomaathan, että teekkarilakin käyttöaika on 1.5-30.9., eli juhlassa ei ole lupaa käyttää teekkarilakkia. \n### Teekkaripistekortti\nTapahtumasta ei saa teekkaripistekorttiin pistettä, sillä pisteiden keruu loppuu ennen tapahtumaa. \n###  Turvallinen tila\nEmme suvaitse juhlassa minkäänlaista syrjintää, kiusaamista tai vahingontekoa muita ihmisiä tai esineitä kohtaan. Juhlassa on käytössä AYY:n [turvallisemman tilan periaatteet](https://www.ayy.fi/sites/g/files/flghsv231/files/2021-03/2021_03_L7_turvallisemman_tilan_periaatteet.pdf) sekä Aalto-yilopiston [Code of Conduct](https://www.aalto.fi/sites/g/files/flghsv161/files/2021-06/Aalto-yliopiston%20eettiset%20periaatteet.pdf), joita jokainen juhlavieras on sopinut noudattavansa juhlaan ilmoittautuessaan. Jos koet tapahtumassa minkäänlaista häirintää tai epäsoveliasta käytöstä, ota matalalla kynnyksellä yhteyttä AYY:n häirintäyhdyshenkilöön. \n### Löytötavarat\nJos tapahtumasta jää löytötavaroita, ilmoitamme juhlan jälkeen mistä niitä voi hakea.\n",
  "tpj-ukk-info": "UKK",
  "tpj-mainpartners": "150. Teekkariperinnejuhlan pääyhteistyökumppani",
  "tpj-partners": "150. Teekkariperinnejuhlaa tukemassa"
}
